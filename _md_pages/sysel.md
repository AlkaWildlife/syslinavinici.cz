---
title: Sysel
permalink: "/sysel"
image: "/uploads/IMG_0817_610.jpg"
long_title: Sysel obecný
published: true
listed: true
position: 3
layout: single_column_page
date: 2016-04-26 13:33:45 +0000
---
Sysel obecný je menší společensky žijící **hlodavec** z příbuzenstva
veverek.

Sysel obvykle obývá pravidelně kosené nebo spásané **travnaté plochy**,
kde si buduje systém nor. V norách se neukrývá pouze v noci, ale zimním
spánkem zde přečkává celý podzim a zimu. Za potravu syslům slouží
především rostliny, ale nepohrdnou ani hmyzem nebo mladými hraboši.

Až do 60. let minulého století byl sysel běžnou součástí zemědělské
krajiny nejen u nás, ale ve většině střední a jihovýchodní Evropy. Od té
doby však jeho početnost mnohonásobně poklesla a vyskytuje se jen velmi
vzácně. **Je považován za jednoho z nejohroženějších savců**
Evropy. Proto je v současnosti sysel **chráněným druhem** v kategorii
kriticky ohrožený. Zakázáno je proto sysly zabíjet, chytat nebo ničit
jejich nory.

# Dále ke čtení

## [Co dělají sysli v listopadu?](/news/co-delaji-sysli-v-listopadu)

*Co dělají sysli v listopadu? Spí. A někteří už poměrně dlouho. Samice,
které se v daném roce nerozmnožují, se ukládají ke spánku již na konci
července, pak je následují samci a nakonec v září či v říjnu tohoroční
mláďata…*

## [Jeden den v životě jedné syslí rodiny](/news/letosni-mladata-uz-vylezla-z-nor)

*Sysli tráví čas od podzimu do jara zimním spánkem. Po probuzení začíná
období páření. Po 25–28 dnech březosti samice rodí holá mláďata, která
ve stáří čtyř týdnů začínají opouštět mateřskou noru…*
