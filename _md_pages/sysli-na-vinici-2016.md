---
title: Sysli na vinici 2016
permalink: "/o-nas/projekty/sysli-na-vinici-2016"
image: "/media/IMG_6044_610.JPG"
published: true
listed: true
position: 1
layout: two_columns_page
date: 2016-12-04 08:59:20 +0000
---
**Název projektu**: Sysli na vinici

**Trvání projektu**: 07–11 2016

**Finanční zdroje**: Ministerstvo životního prostředí v rámci projektu
„Propagace záchranných programů zvláště chráněných druhů v České
republice“ realizovaný [Beleco, z.s.][1]

Projekt byl finančně podpořen v grantovém řízení Ministerstva životního
prostředí a nemusí vyjadřovat stanoviska Ministerstva životního
prostředí.

**Vedoucí projektu**: Kateřina Poledníková

Sysel obecný je považován za jednoho z nejohroženějších savců Evropy. Je
původním druhem České republiky, v současnosti se statusem kriticky
ohrožený. V ČR se vyskytuje na zhruba 35 izolovaných lokalitách. Sysla
ohrozily především změny v české a moravské krajině: scelování pozemků,
intenzifikace zemědělství a naopak upuštění od obhospodařování strojově
nedostupných pozemků, jako jsou meze, menší louky či pastviny. Tyto
změny zničily jeho přirozené prostředí: krátkostébelné
trávníky. V současnosti většina jedinců sysla obecného žije na drobných
izolovaných lokalitách travnatých letišť, kempů a golfových hřišť
a několik málo v prostředí přirozených stepí. V posledních letech ale
narůstá počet syslů ve vinicích, sadech a záhumenkách jižní Moravy,
které tvoří funkční zemědělskou krajinu. Výhodou tohoto prostředí je
jeho potenciál, a to jak v rozloze, tak v možnostech propojení
jednotlivých lokalit. Vinice jižní Moravy v současnosti představují
reálný podklad pro vytvoření funkční metapopulace (vytvoření
5 metapopulačních systémů výskytu sysla je jedním z dlouhodobých cílů
záchranného programu). Vinice ale nejsou automaticky vhodným prostředím
pro sysla obecného. Zásadní je, v jakém stavu udržují vinaři meziřadí
mezi řádky révy – je-li zde odkrytá zemina či travnatý porost.

Stávající projekt je zaměřen na ochranu a osvětu sysla obecného
v prostředí vinic, udělování ochranné známky „Sysli na vinici“ vinařům.
Známka byla registrována v rámci projektu [Realizace opatření ZP sysla
obecného na Jižní Moravě](/o-nas/projekty/realizace-opatreni) již
existuje, první akce již proběhly u největší populace syslů ve Velkých
Pavlovicích. Navrhované aktivity navazují na předchozí.


[1]: http://www.beleco.cz
