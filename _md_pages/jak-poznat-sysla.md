---
title: Jak poznat sysla
published: true
permalink: /sysel/jak-poznat-sysla
image: /media/DSCN0127_610.JPG
listed: true
position: 1
layout: two_columns_page
---
Sysel obecný je hlodavec z příbuzenstva veverek. Váží nejčastěji 200 až
300 g, a měří okolo 20 cm. Má hustý, hnědavý, přiléhavý kožich, velké
oči, malé ušní boltce a krátký štětkovitý ocas.

Má denní aktivitu, a tak je možné jej přímo pozorovat. Je to společensky
žijící tvor, při vhodných podmínkách vytváří kolonie a můžete tak
pozorovat i více jedinců najednou. V prostředí vinic, sadů a záhumenků
jsou populace řidší.

Protože je aktivní ve dne, orientuje se především zrakem a tak je možné
často pozorovat jak sysli „panáčkují“ a rozhlížejí se po okolí.

![null](/media/KMB6072_610.jpg)

Poznat syslí noru není jednoduché. Vchod může být jak šikmý tak i kolmý
k povrchu země s průměrem 5 až 6 cm. Nory mohou být jak na volných
prostranstvích, tak i u pat stromů či budov.

Ve středu teritoria každého jedince se nachází nora se šikmým vstupem,
obytnou komorou a více východy.

![null](/media/DSCN0142_610.JPG)

Kromě této hlavní nory má obvykle v okolí vybudováno ještě několik tzv.
únikových nor, kam se ukrývá, je-li vyrušen.

![null](/media/DSCN0139_610.JPG)

Syslí trus je malý váleček o délce do 1 cm a přibližně třetinové
tloušťce, čerstvý má černo zelenou až černou barvu, na jednom konci
zakončen tupě, na druhém dlouze zašpičatělý. Má charakteristický pižmový
zápach a většinou nachází na vyšlapaných místech nedaleko ústí nory.

![null](/media/DSC09864_610.JPG)

![null](/media/DSC09865_610.JPG)

**Máte ve svém vinohradu sysly?** Zmiňoval se Vám soused, že je někde
zahlédl**?** Pomozte nám v našem úsilí při ochraně sysla
obecného. **Dejte nám, prosím, vědět!** Třeba o jejich výskytu zatím
nevíme.

Údaje o svém pozorování a nálezech nám můžete hlásit na:

# Jan Matějů ([Muzeum Karlovy Vary](http://kvmuz.cz))

email: <mailto:HonzaMateju@seznam.cz>\
telefon: [+420 723 524 251](tel:+420-723-524-251)\
_hlášení výskytu/pozorování sysla obecného_

# Kateřina Poledníková ([ALKA Wildlife](https://www.alkawildlife.eu))

email: <mailto:katerina.polednikova@alkawildlife.eu>\
tel: [+420 606 598 903](tel:+420-606-598-903)
