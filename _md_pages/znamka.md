---
title: Známka
permalink: /znamka
image: /media/SAM_2545_u_610.JPG
published: true
listed: true
position: 6
layout: single_column_page
---
_I takto může vypadat zemědělská krajina – různorodá a plná života_

Sysel obecný je považován za jednoho z nejohroženějších savců Evropy. Je
původním druhem České republiky, v současnosti se statusem kriticky
ohrožený. Vinice jižní Moravy mají zásadní význam pro záchranu
ohroženého sysla u nás.

![](/media/logo_Syslinavinici_zc_m.jpg){: .wysiwyg-float-left}Proto
byla registrována ochranná známka Sysli na vinici, jejíž cílem je
podpořit populace sysla obecného u nás podporou vinařů, kteří hospodaří
na svých vinicích způsobem, který vytváří vhodné prostředí pro tento
druh.

Známku může získat víno, které pochází z vinice

1. z viniční trati, kde byl v daném roce prokázán výskyt sysla obecného
2. na které se hospodaří způsobem šetrným k syslům\
   (je zatravněn minimálně každý druhý řádek, vinař toleruje sysly
   a nepoužívá rodenticidy)

Nákupem vína u těchto vinařů, tak podpoříte tento vzácný druh, který
v současnosti doplácí zejména na intenzivní hospodaření v krajině.

Známku uděluje společnost [ALKA Wildlife, o.p.s.](https://www.alkawildlife.eu) – organizace, která se zabývá výzkumem
a ochranou sysla obecného v České republice.
