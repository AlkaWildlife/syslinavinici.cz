---
title: Známka
permalink: /znamka
image: /media/SAM_2545_u_610.JPG
published: true
listed: true
position: 6
layout: single_column_page
---
_I takto může vypadat zemědělská krajina – různorodá a plná života_

Sysel obecný je považován za jednoho z nejohroženějších savců Evropy. Je
původním druhem České republiky, v současnosti se statusem kriticky
ohrožený. Vinice, sady a záhumenky jižní Moravy mají zásadní význam pro záchranu
ohroženého sysla u nás.

Proto vytváříme ochranné známky, jejíchž cílem je podpořit zemědělce v hospodaření, které je vhodné pro (nejen) sysly. Nákupem u těchto vinařů a sadařů podpoříte tento vzácný druh, který
 v současnosti doplácí zejména na intenzivní hospodaření v krajině.

![](/media/logo_Syslinavinici_zc_m.jpg){: .wysiwyg-float-left}Zlatá známka **Sysli na vinici** byla registrovaná u Úřadu průmyslového vlastnictví v roce 2016. Jejím cílem je podpořit populace sysla obecného u nás podporou vinařů, kteří hospodaří na svých vinicích způsobem, který vytváří vhodné prostředí pro tento druh.

Známku může získat víno, které pochází z vinice z viniční trati, kde byl v daném roce prokázán výskyt sysla obecného a na které se hospodaří způsobem šetrným k syslům (je zatravněn minimálně každý druhý řádek, vinař toleruje sysly a nepoužívá rodenticidy)





![](/media/sysli-v-sadu_200.jpg){: .wysiwyg-float-left} Známka Sysli v sadu** **byla vytvořena v roce 2018. Cílem je podpořit populace sysla podporou sadařů, kteří mají ve svých sadech sysly. Známku může získat ovoce ze sadu, kde byl v daném roce prokázán výskyt sysla obecného a na kterém se hospodaří způsobem šetrným k syslům (je zatravněn  a sadař toleruje sysly, nepoužívá rodenticidy)

Známky uděluje společnost [ALKA Wildlife, o.p.s.](http://www.alkawildlife.eu). Kontakty ohledně známky jsou uvedeny [zde](/o-nas/kontakty). Všechny aktivity spojené se známkami Sysli na vinici a Sysli v sadu jsou financovány z EHP a ERDF fondů a státního rozpočtu, více viz sekce [Projekty](/o-nas/projekty).
