---
title: Realizace opatření ZP
permalink: "/o-nas/projekty/realizace-opatreni"
image: "/media/DSCN0196_610.JPG"
published: true
listed: true
position: 0
layout: two_columns_page
date: 2016-05-28 09:45:59 +0000
---
**Registrace ochranné známky, uvedení do činnosti, webové stránky
i první doprovodné aktivity bylo realizováno v rámci projektu:**

# **Realizace opatření ZP sysla obecného na jižní Moravě**

## Partneři:

[ALKA Wildlife, o.p.s.][1]  
[Muzeum Karlovy Vary][2]

## Trvání projektu:

2015–2017

## Finanční zdroje:

EHP fondy 2009–2014, Ministerstvo životního prostředí

![](/media/loga_mgs_stojato_mm.jpg){: .wysiwyg-float-left} Podpořeno
grantem z Islandu, Lichtenštejnska a Norska.

Tento web byl vytvořen za finanční podpory EHP fondů 2009–2014
a Ministerstva životního prostředí. Za jeho obsah je výhradně odpovědná
ALKA Wildlife,o.p.s. a nelze jej v žádném případě považovat za názor
donora nebo Ministerstva životního prostředí.

<div class="clearfix"></div>

**Program**: Malé grantové schéma Záchranné programy pro zvláště
chráněné druhy II Programu CZ02

## Kontaktní osoba:

Lukáš Poledník

## **Cíl projektu**

Sysel obecný patřil na našem území v minulosti k běžným druhům savců
nižších poloh. V druhé polovině 20. století však došlo k strmému úbytku
jeho početnosti, kdy v roce 2005 byl výskyt sysla obecného zjištěn pouze
na 28 lokalitách ČR. Většina ze zjištěných populací byla izolovaná, měla
velmi malou početnost a již touto skutečností byla ohrožena zánikem.
Proto byl v roce 2008 přijat Ministerstvem životního prostředí České
republiky Záchranný program sysla obecného v České republice.

Cílem současného projektu je realizovat čtyři klíčová opatření ZP se
zaměřením na jižní Moravu: monitoring nad rámec běžného každoročního
monitoringu, demografická studie vybrané syslí populace a analýza
životaschopnosti populací a posledním je osvěta veřejnosti.

Projekt je zaměřen na oblast jižní Moravy a to ze dvou důvodů: a) jižní
Moravě byla dosud věnována jen malá pozornost v rámci realizace ZP. Část
lokalit je jen obtížně postižitelná v rámci stávajícího pravidelného
monitoringu, který je uzpůsoben spíše pro přehledné plochy letišť apod.,
proto i samotný monitoring, který zde sice probíhá dle standardní
metodiky, je nedostatečný; b) díky charakteru využívání krajiny (funkční
zemědělská krajina) a vzdálenosti k hlavnímu areálu výskytu sysla
(Slovensko, Rakousko a dále na jih a východ) a tedy možnostem vytvoření
funkční metapopulace je oblast jižní Moravy jednou z nejpříznivějších
oblastí v rámci celé ČR a podle indicií posledních let se zdá, že by
mohla být pro zachování sysla v ČR naprosto klíčová.

## **Aktivity projektu**

### 1. Monitoring sysla obecného v oblasti jižní Moravy

Monitoring výskytu sysla obecného je soustředěn do vinařských lokalit
Kyjovské pahorkatiny. Mapování probíhá formou kontroly předem vybraných
ploch vinic, zahrad a sadů, a to v nejbližším okolí známých populací
i v lokalitách odkud již záznamy dlouho nejsou.Pochůzky probíhají
v jarním a letním období. Pozorováni jsou aktivní jedinci a jsou hledány
i nory.  Při pochůzkách jsou také získávány informace od místních
obyvatel a vlastníků pozemků.

![](/media/IMG_0504_610.JPG)

### 2. Demografická studie

V rámci studie je opakovaně kontrolována populace sysla obecného na
travnatém letišti v Miroslavi za účelem zjištění aktuálního stavu
sledované populace a následném odchytu jedinců za účelem telemetrického
sledování disperzalu jedinců. O dispersalu mladých jedinců (jak daleko
jdou, jakým prostředím atd.) je toho známo velmi málo a přitom jde
o zásadní informace pro propojení stávajících izolovaných populací.

![](/media/sysel_chycen_610.jpg)

### 3. Analýza životaschopnosti populace

Jedním ze základních nástrojů pro nastavení vhodných opatření pro
ochranu druhu se v posledních letech stává tzv. metoda PVA (analýza
životaschopnosti populace). Tuto metodu je možné použít pro zodpovězení
několika základních otázek týkajících se populační ekologie druhů
a jejich ochrany: zjištění chybějících údajů a nasměrování budoucího
výzkumu potřebným směrem, zjištění nejohroženějších jedinců populace,
zhodnocení stavu populace a odhadu jeho dalšího vývoje včetně výpočtu
pravděpodobnosti vymření a to nejen za stávajících podmínek, ale také
např. při simulaci změn vnějších podmínek a modelování scénářů vývoje za
různých simulací managementových opatření pro porovnání jejich
efektivity.

![](/media/sysel_2016_basic_srovnani.jpg)

### 4. Osvěta

Cílem osvěty je informování pěstitelů vína a dalších majitelů pozemků na
jižní Moravě o tomto druhu a podpora vinařů, kteří pěstují vinou révu
takovým způsobem, že se z vinic v současnosti stává vhodné prostředí pro
(nejen) tento druh. V rámci této aktivity je vytvořena ochranná známka
„Sysli na vinici“, která je udělována vínu z vinic, kde se sysli nachází
a kde mají vhodné podmínky pro život, zejména zatravněné meziřádky
a toleranci ze strany vinařů.

![](/media/samolepka_Syslinavinici.jpg)


[1]: https://www.alkawildlife.eu
[2]: http://kvmuz.cz
