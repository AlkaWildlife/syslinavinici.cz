---
title: Co udělat pro sysly na vinici?
published: true
listed: true
position: 0
editable_elements:
  Page/Title: 'Co mohu udělat pro sysly na vinici? '
  Page/Title image: 'true'
  Page/image: "/uploads/IMG_2845_610.JPG"
  Page/Content: "\n\n<i>Aneb rady pro pěstitele vína, jak podpořit „své“ sysly na
    vinici či\npro ty vinaře, kteří je tam chtějí z okolí nalákat. </i>\n\n\n\nJestli
    se sysli na vinici budou nebo nebudou vyskytovat, je zcela\nzásadně ovlivněno
    způsobem hospodaření na vinici. Připravili jsme proto\nnávod, co dělat, aby Vaše
    vinice byla vhodným prostředím pro tento\nkriticky ohrožený druh. Rady jsou určeny
    těm vinařům, kteří chtějí sysly\nna svou vinici přilákat (v tomto případě je ale
    samozřejmě potřeba, aby\nse vůbec sysli v okolí vyskytovali, což je bohužel v
    současnosti jen v\nněkolika málo oblastech). Rady jsou ale zejména určeny pro
    vinaře, kteří\njiž sysly na svých vinicích mají. V současnosti jsou totiž všechny\npopulace
    syslů na vinicích malé, a proto je zde vysoké riziko, že i ty\nzaniknou. A pro
    vinaře, kteří sysla na své vinici nechtějí, máme vzkaz:\nsysli nijak na vinici
    neškodí, nemusíte se jich bát; a prosbu: pomozte\nnám je chránit, zaslouží si
    to.\n{: .wysiwyg-text-align-justify}\n\n\n{: .wysiwyg-text-align-justify}\n\n####
    Výška porostu do 15 cm  \n \n{: .wysiwyg-text-align-justify}\n\nZcela zásadní
    je výška travního porostu. Ten by neměl přesáhnout výšku\n15 cm, řídké porosty
    mohou být i vyšší. Počet sečí závisí na úživnosti\npůdy a srážkách v daném roce,
    nejčastěji jsou třeba tři seče. Sysel\ntotiž potřebuje mít přehled o svém okolí,
    o predátorech, kteří se k němu\nblíží. Proto se také neustále rozhlíží, panáčkují
    a pozorně sledují\nokolí. Trávu je možné pást, kosit i mulčovat.\n\n\n\n#### Nepoužívání
    rodenticidů\n\nSyslům škodí všechny rodenticidy, což jsou jedy hubící hlodavce.
    Sysel\nje hlodavec. Problém je, když je rodenticid použit na vinicích, ale také\nv
    jejich okolí, například na sousedních zahradách. Pokud už se Váš\nsoused rozhodne
    pro použití rodenticidů, poraďte mu, aby jej aplikoval\njen v zimním období (sysel
    na rozdíl od ostatních hlodavců spí zimním\nspánkem).\n\n\n\n#### Výživné zdroje
    potravy \n\nSysel se živí různými částmi rostlin – listy, semeny, kořeny. Syslům
    ale\nmůžete pomoci výsevem/sadbou rostlin, které jsou velmi kalorické  -\nsysli
    se tak na zimní spánek lépe vykrmí, získají větší váhu a lépe pak\npřežívají a
    mají následně i více mláďat. Na kraj vinice můžete například\nzasít řádek obilí
    nebo vojtěšky. Obrovský význam pro sysly mají různé\nplody stromů spadané na zem,
    např. ořechy, jablka, švestky, meruňky.\nPokud plánujete vysazení stromu, myslete
    na sysly: vhodnější jsou rané\nodrůdy – odrůdy jablek dozrávajících v září již
    syslům spícím v norách\nnepomohou.\n\n\n\n#### Propojení vinic\n\nNe všude ve
    vinařské krajině je prostředí dobré pro sysly. Mezi\njednotlivými vinicemi, kde
    se vhodně hospodaří, jsou i nezatravněné\nvinice, zarostlé stráně, husté keře,
    pole, zahrádky, či jiné plochy,\nkteré pro sysly vhodné nejsou. Plochy, kde se
    jim daří, ale musí být\npropojené, aby se mohli jedinci setkávat kvůli rozmnožování,
    přesunovat\natd. Vytváření vhodných plošek či pásů tomu pomůže. Může to být i
    jen\nsečená tráva podél cest, nebo např. porost vojtěšky.\n\n#### Zatravňování\n\nPodmínkou
    udělení známky „*Sysli na vinici*“ je zatravnění alespoň\nkaždého druhého meziřadí.
    Větší prostor pro sysly ale samozřejmě\nvytvoříte tím, že bude zatravněno každé.
    Také stálost travního porostu\nje důležitá, pokud možno tedy zatravněná meziřadí
    nepřeorávejte a\nzatravněné plochy nelikvidujte.\n\n#### Přikrmování\n\nPokud
    v jarním období (zejména květen a červen) dojde k několikadennímu\nchladnějšímu,
    deštivému počasí, může dojít k tomu, že samice nezvládnou\npéči o právě narozená
    mláďata. V těchto kritických dnech jim můžete\npomoci přikrmením - poblíž nory
    můžete nasypat trochu slunečnice, ovsa,\nječmene či kousky jablka.\n\n\n\n"
  Right column/Title: 'Dále ke čtení '
  Right column/Links: ''
  header/Search: 'Hledat... '
layout: withrightcolumn
---
