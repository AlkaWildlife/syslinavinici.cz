---
title: Pro vinaře
published: true
permalink: /znamky/pro-vinare
image: /media/KMB6279_610.jpg
listed: true
position: 7
layout: single_column_page
---
Vinaři – máte ve svém vinohradu sysly? Buďte na ně pyšní – jde
o opravdovou vzácnost. Sysel obecný je považován za jednoho
z nejohroženějších savců Evropy. Pomozte nám jej společné
chránit. Abyste se mohli pochlubit svým hostům a zákazníkům připravili
jsme pro Vás ochrannou známku „Sysli na vinici“.

Známku uděluje společnost [ALKA Wildlife, o.p.s.](https://www.alkawildlife.eu) spolu
s [Muzeem Karlovy Vary](http://www.kvmuz.cz) – organizace, které se zabývají výzkumem
a ochranou sysla obecného v České republice.

Známku může získat víno, které pochází z vinice

1. z viniční trati, kde byl v daném roce prokázán výskyt sysla obecného
2. na které se hospodaří způsobem šetrným k syslům, přesněji minimální
   požadavky jsou: je zatravněn minimálně každý druhý řádek ve vinici
   a vinař toleruje sysly a nepoužívá rodenticidy (prostředky na hubení
   hlodavců)

Seznam viničních obcí, kde byl/je potvrzen výskyt sysla obecného najdete
[zde](/znamky/nasi-vinari). Pro víno z viničních tratí těchto
vinařských obcí je možné získat licenci.

Licence se uděluje pro konkrétní viniční tratě. Jestli právě Vy
splňujete podmínky s Vámi prodiskutujeme emailem či telefonicky.

Kontakty pro udělení licence i hlášení výskytu jsou
[zde](/o-nas).

V současnosti je udělování licence zdarma, náklady jsou hrazeny
z dotačních [projektů](/projekty).

Po podpisu smlouvy od nás dostanete samolepky na lahve, větší samolepky
a informační letáky. Vaše vinařství bude uvedeno na webových stránkách
[www.syslinavinici.cz](https://www.syslinavinici.cz).
