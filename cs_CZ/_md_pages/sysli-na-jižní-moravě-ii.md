---
title: Sysli na jižní Moravě II
published: true
permalink: /projekty
long_title: Monitoring a podpora populace sysla obecného na jižní Moravě II
description: >-
  Projekt financovaný MŽP byl realizovaný v roce 2019. Cílem projektu bylo
  terénní mapování výskytu sysla obecného na jižní Moravě v zemědělské krajině a
  sledování parametrů prostředí, kde se vyskytuje. Druhým cílem projektu je
  komunikace s místními zemědělci, předávání informací, spolupráce s nimi na
  jeho ochraně a prezentace druhu a známek Sysli na vinici a Sysli v sadu
  veřejnosti. 
position: 1
layout: two_columns_page
---
## Kód projektu: 104/32/18

## Financování:

Projekt je podpořen Ministerstvem životního prostředí, projekt nemusí vyjadřovat stanoviska MŽP.

![](/media/OPEU-Logo-MZP_20141218v.JPG)

Aktivity projektu Monitoring a podpora populací sysla obecného na jižní Moravě se překrývá s projektem Sysli pro krajinu, krajina pro sysly, čímž jsou zajištěny náklady na kofinancování.

## Trvání:

02/2018 - 12/2018

Hlavním dlouhodobým cílem projektu je podpora ohrožených populací sysla obecného na jižní Moravě. Dílčími cíli jsou 1.sledování stavu vybraných populací sysla na jižní Moravě v roce 2019, hledání neznámých kolonií, získání potřebných informací o možných rizicích pro populaci, šíření v krajině, faktorech které ovlivňují jeho výskyt a důležitých demografických parametrech, 2. dlouhodobé zajištění vhodného prostředí pro sysla formou spolupráce s vlastníky pozemků – hospodařícími zemědělci, a to osvětou a podporou zemědělců ve formě ochranných známek Sysli na vinici a Sysli v sadu, které byly vytvořeny v rámci předchozích projektů žadatele.

# Aktivity projektu

## Monitoring

Detailní monitoring populací i hledání neznámých kolonií sysla obecného na jižní Moravě bude probíhat vizuální kontrolou (jedinců a nor), bude realizován formou pochůzky ve volné krajině. Monitoring populací bude probíhat u vybraných kolonií: Hnanice, Valtice, Miroslav, Hrušovany u Brna, Vyškov, Kyjov, Velké Pavlovice, Čejč, Biskoupky. Důraz bude kladen na odhad velikosti jednotlivých kolonií a hranice výskytu. Detailněji budou sledovány kolonie syslů, kde v současnosti dochází k rozšiřování (např. v Miroslavi), aby se získaly základní poznatky o pohybu jedinců v naší krajině a možnostech šíření a propojení izolovaných populací. Sbírány budou také data o rozmnožování, jakožto základním demografickém údaji. Probíhat bude analýza dat ke zjištění faktorů, které ovlivňují výskyt syslů ve vinicích a sadech.
Hledání nových kolonií bude probíhat na základně hlášení od veřejnosti.  

## Spolupráce se zemědělci a osvěta

V rámci projektu bude pokračovat komunikace a spolupráce s majiteli pozemků/hospodařícími subjekty v oblastech výskytu sysla. Bude pokračovat vydávání tiskových zpráv, spolupráce s médii na vytvoření nových reportáží pro veřejnost. Ve spolupráci s Ekocentrem Trkmanka ve Velkých Pavlovicích budou realizovány informační akce pro veřejnost. Připravena bude informační brožura pro vlastníky pozemků a OOP, putovní fotografická výstava a videospot. S partnery projektu "Sysli pro krajinu, krajina pro sysly" bude připravena a realizována konference pro odbornou veřejnost (odborníky, pracovníky OOP) k tématu ochrana sysla obecného.

# Aktuality

[Listopad patřil syslům](https://www.alkawildlife.eu/news/listopad-patřil-syslům)

[Konference Sysli pro krajinu, krajina pro sysly](https://www.alkawildlife.eu/news/konference-sysli-pro-krajinu-krajina-pro-sysly)

[Výměnný pobyt se syslem](https://www.alkawildlife.eu/news/výměnný-pobyt-se-syslem)

[Povídání o syslech v rádiu](https://www.alkawildlife.eu/news/povidani-o-syslech-v-radiu)

[Infostánek se syslem v Pavlovicích](/news/infostánek-se-syslem-v-pavlovicích)

[Česko Slovensko hledá sysly ](/news/česko-slovensko-hledá-sysly)

# Výstupy projektu

[Sborník abstraktů konference](/media/Sbornik_abstraktu_konference_sysli.pdf) 

[Brožura Sysli pro krajinu, krajina pro sysly](/media/Brozura_sysel_CZ_final.pdf)
