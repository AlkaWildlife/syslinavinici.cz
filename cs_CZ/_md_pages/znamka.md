---
title: Známky
published: true
permalink: /znamky
image: /media/syslí-loga.jpg
listed: true
position: 3
layout: single_column_page
---
Sysel obecný je považován za jednoho z nejohroženějších savců Evropy. Je
původním druhem České republiky, v současnosti se statusem kriticky
ohrožený. Vinice, sady a záhumenky jižní Moravy mají zásadní význam pro záchranu
ohroženého sysla u nás.

Proto vytváříme ochranné známky, jejíchž cílem je podpořit zemědělce v hospodaření, které je vhodné pro (nejen) sysly. Nákupem u těchto vinařů a sadařů podpoříte tento vzácný druh, který
 v současnosti doplácí zejména na intenzivní hospodaření v krajině.

![](/media/logo_Syslinavinici_zc_m.jpg){: .wysiwyg-float-left}Zlatá známka **Sysli na vinici** byla registrovaná u Úřadu průmyslového vlastnictví v roce 2016. Jejím cílem je podpořit populace sysla obecného u nás podporou vinařů, kteří hospodaří na svých vinicích způsobem, který vytváří vhodné prostředí pro tento druh.

Známku může získat víno, které pochází z vinice z viniční trati, kde byl v daném roce prokázán výskyt sysla obecného a na které se hospodaří způsobem šetrným k syslům (je zatravněn minimálně každý druhý řádek v meziřadí, vinař toleruje sysly a nepoužívá rodenticidy).

V současnosti má známku [21 vinařství](/znamky/nasi-vinari) z vinařských obcí Velké Pavlovice, Hnanice a Miroslav.

![](/media/sysli-v-sadu_200.jpg){: .wysiwyg-float-left} Známka **Sysli v sadu **byla vytvořena v roce 2018. Cílem je podpořit populace sysla podporou sadařů, kteří mají ve svých sadech sysly. 

Známku může získat ovoce ze sadu, kde byl v daném roce prokázán výskyt sysla obecného, a ve kterém se hospodaří způsobem šetrným k syslům (sad je zatravněn  a sadař toleruje sysly, nepoužívá rodenticidy).

V současnosti má známku [první sadař](/znamky/nasi-sadari) z Hrušovan u Brna.

<div class="clearfix"></div>

Známky uděluje společnost [ALKA Wildlife, o.p.s.](http://www.alkawildlife.eu). Kontakty ohledně známky jsou uvedeny [zde](/o-nas/kontakty). Všechny aktivity spojené se známkami Sysli na vinici a Sysli v sadu jsou financovány z EHP a ERDF fondů a státního rozpočtu, více viz sekce [Projekty](/projekty).
