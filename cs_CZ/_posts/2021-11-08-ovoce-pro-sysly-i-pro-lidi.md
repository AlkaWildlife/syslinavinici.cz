---
title: 'Ovoce pro sysly, i pro lidi'
published: true
image: /media/img_6812_v_620.jpg
listing_thumbnail: /media/img_6812_v_274.jpg
description: Alej ovocných stromů pomůže syslům v Miroslavi.
date: '2021-11-08'
logoset: LIFE MZP
category: news
layout: news
---
Sysli jsou významná potrava pro řadu predátorů. Proto se vyskytují v prostředí, které je přehledné, kde vidí do dálky. Sysli na ploše panáčkují, vzájemně se pískáním varují a snižují tím riziko predace. Některé lokality s výskytem sysla jsou typické velkými plochami nakrátko sečeného porostu. Takové plochy jsou z hlediska predace pro sysly ideální, ale sečené trávníky jsou poměrně málo úživné prostředí. Pro zvýšení úživnosti je možné syslům na těchto lokalitách pomoci malým políčkem obilí, hrášku, vojtěšky nebo třeba vysazením ovocných stromů. 

Z toho důvodu jsme vysadili alej ovocných stromů na jedné ze syslích luk u Miroslavi. Třešně, višně, poté meruňky a rané hrušky a jablka budou postupně v průběhu léta k dispozici jak syslům, tak lidem. Stromy poskytnou stín i domov hmyzu či ptákům. 

Za spolupráci a pomoc musíme ze srdce poděkovat 

* [městu Miroslav](https://www.mesto-miroslav.cz/), které jednak pronajalo svůj pozemek pro podporu syslů a umožnilo výsadbu aleje!
* [Aeroklubu Miroslav](https://aeroklub-miroslav.webnode.cz/) a jeho členům za možnost výsadby dalších stromů na jejich pozemku a pomoc s výsadbou a péčí o stromy!
* dobrovolníkům, kteří pomohli s výsadbou!



_Syslí louka u letiště před výsadbou._ 

![](/media/p5044455.jpg)

_První jáma pro stromky na okraji louky u remízku (Václava sledujte i níže)_

![](/media/img_6646.jpg)

_Vyměřování míst pro výsadbu. Sadit budeme ovocné stromy většího vzrůstu._ 

![](/media/img_6647.jpg)

_Přidávají se další dobrovolníci. Václav vzadu pořád kope první díru._

![](/media/img_6775.jpg)

_Vybírání stromků, kam půjde který. Sadit se budou višně, třešně, meruňky, hrušky i jablka._ 

![](/media/img_6782.jpg)

_Další dobrovolníci stromy sadí a přivazují ke kůlu._

![](/media/img_7031.jpg)

_Václavovi se líbí u prvních dvou jam._

![](/media/img_6836.jpg)

![](/media/img_6745.jpg)

_Vysvětlení povídání o Václavovi: v horní části louky jezdila zemědělská technika. Václav na vlastní kůži poznal, co dnešní několikatunové zemědělské stroje dělají se zemědělskou půdou - je z ní beton :-(_

![](/media/img_6805.jpg)

_Hotovo_

![](/media/img_7163.jpg)

_Všem pomocníkům (i těm co na fotografii nejsou) mockrát děkujeme!_

![](/media/img_7009.jpg)
