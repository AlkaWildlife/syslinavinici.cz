---
title: Rozkvetlé miroslavské letiště
published: true
image: /media/sysel_miroslav.jpg
listing_thumbnail: /media/sysel_miroslav_274.jpg
description: Miroslavské letiště je jedna velká rozkvetlá louka.
date: '2022-07-17'
logoset: LIFE MZP
category: news
layout: news
---
Miroslavské letiště poskytuje domov nejen vzácným syslům. Letiště je jedna velká rozkvetlá louka, kde se nachází i zajímavé a velmi vzácné druhy bylin. 

Bohatý porost je výsledkem citlivého sečení letiště Aeroklubem Miroslav. 

Výskyt vzácných druhů plevelů  je tak trochu dílem náhody, kdy posunem letištní dráhy byla část plochy přeorána a vznikl zde úhor. Úhory jsou v naší české krajině velmi vzácné, s absencí úhorovitého hospodaření vymizelo z naší krajiny mnoho plevelných druhů rostlin. 

__

_Nepokosený velmi květnatý porost na okraji letištní plochy s velmi bohatými porosty hlaváče žlutavého. Podobné přechodné ponechání květnatých porostů v krajině je velmi významné pro podporu bezobratlých._

![](/media/ml_porost_hlavac.jpg)

_Hlaváč žlutavý – druh typický pro suché trávníky nižších poloh_

![](/media/ml_hlavac.jpg)

_V podrostu letiště je velmi hojně zastoupený jahodník trávnice._

![](/media/ml_jahodnik.jpg)

_Úhorovitá plocha na okraji letištní plochy s pestrým výskytem plevelné a rumištní vegetace._

![](/media/ml_uhor.jpg)

_Pipla osmahlá - vzácný teplomilný plevel vázaný na bohatší suché půdy, na naoraném okraji._

![](/media/ml_pipla.jpg)

_Užanka lékařská na úhorovité ploše na okraji letištní plochy._

![](/media/ml_uzanka.jpg)

_Nápadný vzácný nepůvodní druh starček jarní v úhorovité ploše na okraji letištní plochy._

![](/media/ml_starcek.jpg)

_Úhorovitá plocha na okraji letiště s bohatými rozsáhlými porosty ohroženého strošku pomněnkového. Jedná se druh skalních výslunných suchých strání, ale i suchých polí, vinic a úhorů. Vzhledem k absenci úhorů v krajině a užívání herbicidních postřiků jsou početné porosty dnes výjimečné._

![](/media/ml_strosek.jpg)

_Kriticky ohrožený trýzel rozkladitý - typický příklad druhu úhorů na bohatých půdách. _

![](/media/ml_tryzel.jpg)

_Silně ohrožený plevelný druh dejvorec velkoplodý, jedná se o typický teplomilný plovel suchých a bohatých půd._ 

![](/media/ml_dejvorec_kvet.jpg)

_Plody dejvorce velkoplodého_

![](/media/ml_dejvorec_plody.jpg)

_Řepinka latnatá na okraji letištní plochy._

![](/media/ml_repinka.jpg)

_Krátkostébelný porost na letištní ploše s početnou populací jestřábníku chlupáčku_

![](/media/ml_jestrabnik.jpg)
