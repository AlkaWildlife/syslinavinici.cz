---
title: Syslí louka v Miroslavi
published: true
image: /media/img_0074.jpg
listing_thumbnail: /media/img_0074_274.jpg
description: Jak pečovat o louku se sysly? O jednu se staráme v Miroslavi.
date: '2023-12-28'
logoset: LIFE MZP
category: news
layout: news
---
28.12.2023 

**V Miroslavi se staráme o hektarovou louku v mírném svahu v těsném sousedství travnatého letiště.**

Pozemek přímo navazuje na travnaté plochy letiště a hlavní kolonii syslů u Miroslavi. Dříve pole se postupně přeměnilo na travnatý porost. Postupně s tím, jak roste kolonie syslů na letišti a rozšiřuje se, začali se objevovat sysli i na této louce. Proto jsme se společně s Aeroklubem Miroslav o louku od roku 2021 začali starat tak, aby vyhovovala potřebám syslů. 

Louku dle růstu vegetace sečeme 3 až 4 x ročně. Cílem je udržet výšku porostu maximálně 15 – 20 cm. Dle srážek termíny seče mohou být různé. První seče probíhá v polovině května, druhá v druhé polovině června, třetí v srpnu a případně ještě jednou na podzim. Posečenou vegetaci shrabujeme, aby na ploše nevytvářela hnijící vrstvu. Část vegetace ponecháváme při okraji lesa jako úkryt pro plazy a část odvážíme jako seno pro dobytek. 

_Při prvním sečení v roce 2021 byla vegetace na louce ještě hodně vysoká a hustá. Biomasy bylo hodně._

![](/media/p5254720.jpg)

_Postupně se vegetace na louce mění a při častějším sečení není biomasy mnoho. I tak je ale z lokality odvážena pryč. Vrstva posečené trávy není prospěšná ani samotné vegetaci, ani pro hmyz, ani pro sysly. _

![](/media/img_0072_m.jpg)

Při kraji louky podél polní cesty jsme také vysadili alej ovocných stromů. Stromy zpestří jednolitou plochu, poskytnou stín i vláhu. Ovoce si budou moci utrhnout kolemjdoucí a na tom spadlém na zem si pochutnají sysli. Vysazeny jsou meruňky, třešně, višně i jabloně. Po dvou letech již měli sysli první ovoce. 

_Sázení ovocných stromů při okraji louky na podzim 2021._

![](/media/img_6812_v_620.jpg)

_V roce 2023 si již sysli mohli pochutnat na prvních třešních._

![](/media/img_8776.jpg)

O sázení stromů s dobrovolníky jsme psali [ZDE: Ovoce pro sysly, i pro lidi](/news/ovoce-pro-sysly-i-pro-lidi).

A kolik tedy na louce žije syslů? Dle počtu nor jsme pro rok 2023 odhadli počet jedinců na 30. 

_Graf ukazuje nárůst počtu syslích nor na syslí louce v Miroslavi v jednotlivých letech._

![](/media/vyvoj-nor.jpg)

_Jedna z nor na syslí louce v Miroslavi._

![](/media/img_9970.jpg)

_Jeden ze syslů, který se na louce našel nový domov._

![](/media/dscn8161.jpg)
