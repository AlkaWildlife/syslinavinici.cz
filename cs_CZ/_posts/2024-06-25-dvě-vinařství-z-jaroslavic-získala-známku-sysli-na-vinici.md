---
title: Dvě vinařství z Jaroslavic získala známku Sysli na vinici
published: true
image: /media/img_9882_620.jpg
listing_thumbnail: /media/img_9882_274.jpg
description: >-
  Dvě jihomoravská vinařství z obce Jaroslavice byla oceněna známkou Sysli na
  vinici. 
date: '2024-06-25'
logoset: LIFE MZP
category: news
layout: news
---
Dvě jihomoravská vinařství tento týden byla nově oceněna známkou Sysli na vinici, tentokrát z obce Jaroslavice. 

Obec Jaroslavice leží přímo u česko-rakouské hranice. Když se na rakouské straně daří koloniím syslů, dostanou se syslí migranti občas i přes hranici a snaží se usadit u nás. Jestli se jim to podaří, záleží na tom, jaké prostředí zde najdou, jak se na české straně hospodaří. Jedno z takových míst na jižní Moravě, kde sysli přebíhají přes státní hranici, je u obce Jaroslavice. Jaroslavičtí, zejména děti, znají sysly již několik let z fotbalového a školního hřiště, kde se drží malá syslí populace. Nejsou to ale jediná místa, kde se sysli v Jaroslavicích usadili. Menší skupinky syslů žijí také ve vojtěškovém poli, či v sadu u hřiště. 

Dvě samostatné syslí kolonie se utvořily také ve viniční trati „Na vinicích“. Již několik let se jim v obou vinicích daří a ve vinicích našli nový domov. Tyto vinice patří [Vinařství Pekárek](https://www.vinarstvipekarek.cz) a [Vinařství Mühlberger](https://www.muhlberger.eu). Protože obě vinařství splňují všechny podmínky, tedy že na svých vinicích hostí syslí kolonii, vinice zatravňují a nepoužívají rodenticidy, získala dnes zlatou známku „Sysli na vinici“.  Touto známkou jsou oceňována právě ta vinařství, která podporují výskyt tohoto kriticky ohroženého druhu a pomáhají mu tak přežít do budoucna. Nákupem oceněného vína tak podpoříte nejen vinaře, ale i jihomoravské sysly.

_První známka vylepená na láhev vína z Jaroslavic._

![](/media/img_9948_620.jpg)

_Sysel ve vinici u Mühlbergerů._

![](/media/dscn1121_620.jpg)

_Sysel ve vinici u Pekárků._

![](/media/a_dscn1109_620.jpg)

_Sysel ve vinici u Pekárků._

![](/media/dscn1111_620.jpg)

_Vinice vinařství Pekárek._

![](/media/img_1537_620.jpg)

_Vinice vinařství Mühlberger._

![](/media/dscn8847_620.jpg)

Aktivita je podpořena projektem LIFE SYSEL a Ministerstvem životního prostředí, nemusí vyjadřovat stanoviska MŽP.

![](/media/life_natura_logo_300.jpg)

![](/media/OPEU-Logo-MZP_20141218v.JPG)
