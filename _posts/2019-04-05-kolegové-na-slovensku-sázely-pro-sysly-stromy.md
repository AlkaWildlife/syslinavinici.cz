---
title: Kolegové na Slovensku sázeli pro sysly stromy
published: true
image: /media/daphne_kuchyna_sadba_stromu.jpg
listing_thumbnail: /media/daphne_kuchyna_sadba_stromu_274.jpg
description: 'Kolegové ze Slovenska sázeli na pastvině ovocné stromy, pomáhají tím syslům.'
date: '2018-11-30'
category: news
layout: news
---
Na Slovensku žijí sysli zejména na pastvinách pro dobytek. Jedny z takových pastvin, kde ještě žijí sysli (Slováci je nádherně nazývají "sysloviská") jsou i kopcovité stráně u obce Kuchyňa na úpatí Malých Karpat. Sysli žerou zejména traviny a traduje se, že potřebují nízce sečený/kosený/pasený travní porost. Je však pravdou, že i ovocný sad či roztroušené stromy na pastvině, mohou být důležitým zdrojem potravy - spadená meruňka, třešeň i ořech jsou velmi energeticky vydatné kousky potravy a sysli se na nich rádi přiživí. Proto je výsadba ovocných stromů v krajině pro ně velmi důležitá, navíc nejen pro sysly - ovocný strom je domovem pro další živočichy a přináší i plno užitku lidem, ať už stín, vláhu, krásný pohled či sladké ovoce. 

Více si můžete přečíst na [webu organizace Daphne](<  daphne.sk/12-11-2018-vysadzali-sme-dlhoveke-ovocne-stromy/>) - partnera našeho společného projektu [Sysli pro krajinu krajina pro sysly](/projekty/sysli-pro-krajinu-krajina-pro-sysly).
