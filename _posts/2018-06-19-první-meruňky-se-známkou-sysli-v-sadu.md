---
title: První meruňky se známkou Sysli v sadu
image: /media/snímek2.jpg
description: >-
  Vytvořili jsme novou známku Sysli  v sadu a hned máme i prvního sadaře a první
  meruňky! 
published: true
date: '2018-06-20'
category: news
layout: news
---
Vytvořili jsme novou známku "Sysli v sadu" a hned máme i prvního sadaře a první meruňky! 

Protože sysli u nás nežijí jen ve vinicích, vytvořili jsme druhou známku pro zemědělce: Sysli v sadu. Sad může být také vhodným prostředím pro sysly. Je jen potřeba zde udržovat nevysoký travní porost a hlodavce samozřejmě nehubit. Podle toho co se v sadu pěstuje, mohou být přezrálé spadané plody vítaným zpestřením a důležitým energetickým zdrojem pro sysly, např. třešně, meruňky, ořechy. 

Sysly v sadech jsme zaznamenali  ve Velkých Pavlovicích a také v Hrušovanech u Brna. Sadař, který jako první získal známku Sysli v sadu, pěstuje meruňky v Hrušovanech u Brna. A jeho sad je přímo výjimečný! Když si k panu Rotterovi přijdete natrhat meruňky, budou  na Vás sysli pískat ze všech stran. A s naprostou jistotou je i uvidíte.

Poprosili jsme pana Rottera o rozhovor, o čem jiném než o meruňkách a syslech.

![](/media/medailonek_rotter.jpg)
